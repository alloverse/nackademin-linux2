
# Gruppuppgift för Linux 2/DEVOPS21

## Allmänt

* Uppgiften utförs i grupp, helst 3-4 personer.
* Att genomföra uppgiften är ett krav för godkänd kurs.
* Presentationerna kommer att ska den 14/9 samt 15/9 (halvdag).
* Inlämning av uppgiften på studentportalen av allt material 13/9 23:59


## Scenario

Ni skall bygga upp miljöer för både utveckling / test och drift av en enkel applikation.

* Operativsystemet är Linux
* Applikationskoden kommer hanteras i git
* Miljöerna kräver Apache Webserver och MySQL (eller valfri webbserver/databas)
* Ni får själva uppfinna / anta vad som kan behövas för övrigt

Ni skall ta fram ett förslag till hur miljöerna skall byggas och hur driftsättning från test skall gå till!

Förslaget skall både beskrivas i resonemang om hur och varför, och genomföras som en demo. Er demo behöver inte innehålla precis alla detaljer som ni tänkt ut för förslaget, men väl de stora dragen.

## Viktiga aspekter att tänka på

* Ni skall visa hur ni hanterar användare i respektive miljö.
* Driftsättning bör automatiseras i rimlig mån.
* Ni skall lägga upp någon form av övervakning av väsentliga program i drift.

Det finns många sätt att lösa den här uppgiften – alla fungerande sätt blir godkända.

## Redovisning
Redovisning görs muntligt, med demo, inför hela klassen onsdag 14 september eller torsdag 15 september. Hela gruppen förväntas bidra även under redovisningen.

* Redovisningen skall presentera resonemang om hur ni valt era miljöer och varför.
* Redovisningen skall innehålla ett element av riskanalys.
* Redovisningen skall visa en demo av hur ni byggt miljöerna.

Redovisningen bör ta 10-15 minuter per grupp. Den skall alltså inte enbart vara tre minuters demo av färdigbyggda miljöer utan vidare förklaringar, men inte heller vara en timmes föreläsning.

(Om någon väldigt gärna vill hålla en timmes föreläsning om sitt projekt, prata med läraren så kan det nog ordnas. Men det är inte någonting som krävs för uppgiften.)
